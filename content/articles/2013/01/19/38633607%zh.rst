台灣玉蘭  張春凰
#######################

:date: 2013-01-19T21:49+08:00
:tags: 
:category: 品詩
:summary: 


:: 

  台灣玉蘭  張春凰


  阿母！

  阮，您e子孫 閣欲來為您唸詩


  因為阮anuan想

  您永遠 是 阮ｅ唯一


  厝角 頭前

  hit欉玉蘭花

  已經爬到

  您二樓房ｅ窗仔外

  按怎阮會來停止思念您？


  阿母啊！

  人若講 阮是認真拍拚

  阿母啊！

  he是deh 呵咾您


  阿母啊！

  人若講 阮有小小成就

  阿母啊！

  he 是deh 肯定您


  厝角 頭前

  hit欉玉蘭花

  無比ve過 您e年輪


  您e青春 消磨di咱兜

  親像

  di秋夜 清風中

  吹送來e玉蘭花

  一陣 一陣 永遠e心芳



`Original Post on Pixnet <http://daiqi007.pixnet.net/blog/post/38633607>`_
坐飛凌機  台語會話    胡雅潔
#######################################

:date: 2013-11-15T10:52+08:00
:tags: 
:category: 台語小品文
:summary: 


:: 

  坐飛凌機  台語會話


  胡雅潔


  空服員：阿嬤， 你坐di第七排 倚窗仔門ｅ 位置。

  阿嬤：請問 我ｅ行李 bheh kng di dua？

  空服員：kng di 頭殼頂ｅ 置物櫃， 來， 我ga你逗相工。

  （廣播： 飛凌機bheh啟航la， 請大家ga安全帶 縛起來。）

  空服員：阿嬤， 你愛縛安全帶 kah無危險。

  阿嬤：但是， 安呢足歹喘氣。

  空服員：你先忍耐一時仔， 等待飛凌機kah穩定， dior  e -sai bak開安全帶。

  （過幾分鐘）

  阿嬤：小姐， 我想bheh吸新鮮ｅ空氣， 請你幫我開窗仔門， 伊親像鎖起來。

  空服員：阿嬤歹勢， 飛凌機ｅ 窗仔門 無法度開。

  阿嬤：無要緊， 安呢我歇睏一時仔dior 好。

  （暗時）

  空服員：阿嬤， 你bheh食牛排 iah是羊排？

  阿嬤：今仔日是初一， 我愛食菜， gam有別種e sai食？

  空服員：米香gah pang， 你愛食啥？

  阿嬤：我愛pang， 米香我食bhe lua。

  （過了一日gah一暝）

  阿嬤： 總算到啊！ 總算e- sia看dior我ｅ孫仔！

  孫仔： 阿嬤， 我di zia la！

  阿嬤： 坐飛凌機 足無爽快， 空氣無流通， 坐di邊a ｅ阿督仔 攏講英語， 我攏無人e dang講話， 足無聊。

  孫仔： 阿嬤你m免煩惱， 下禮拜 我會gah你作伙轉去台灣； 咱先來去食好料。

  阿嬤： 但是 我 足tiam 足愛睏。

  孫仔：阿嬤你m tang日時睏， 按呢你暗時會睏bhe去。

  阿嬤：好啦！ 無你買一杯燒咖啡ho我lim， 我歸身軀攏起ga冷sun。

  孫仔：莫怪 你ｅ面色 青sun sun。

  阿嬤：阿嬤ｅ身軀 一工比一工差， 好佳哉 閣有氣力 來看你……

  （孫仔ｅ目睭紅紅， 恬恬無講話）



`Original Post on Pixnet <http://daiqi007.pixnet.net/blog/post/41918314>`_
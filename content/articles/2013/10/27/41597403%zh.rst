Seh夜市足趣味!  彭姜綺
##############################

:date: 2013-10-27T20:30+08:00
:tags: 
:category: 台語小品文
:summary: 


:: 

  Seh夜市足趣味!  彭姜綺



  阿綺：暗時 咱來去seh夜市好無？

  小農: 好啊！ 我上甲意去夜市食好食ｅ 物件。 每一擺 我若食著好食ｅ， 我dior e dang 歡喜足久！

  阿家： 我ma veh去！ 我愛hia e鬧熱！

  (到夜市了後……)

  小農：zia-ｅ 物件 看起來足好食e neh！ 我想veh食 蚵a煎 gah  貢丸湯， 實在是 俗gorh 大碗neh！

  阿家： 隔壁zit攤 賣鹽酥雞 生意ziah好， 一定足好食e！ 我緊來排隊 鬥鬧熱。

  鹽酥雞頭家：zit個少年ｅ小姐， 你veh di啥？

  阿家： 我veh 一包大包ｅ鹽酥雞 gah 一份甜不辣， 胡椒粉 幫我 kng卡濟leh！

  鹽酥雞頭家：無問題！ 按呢總共是85ko！ ho你三支籤a  gam會使？

  阿家：OK！ 多謝你！ 有夠好食啦！

  阿綺：ua~我veh來sng 這攤擲圓ko-a， 足久無sng！ 有夠懷念， 我細漢e時陣上愛sng ze， 阮兜附近 夜市ｅ頭家 看著我 攏會驚， 因為我太厲害a！ 哈哈哈！

  套圈圈頭家： 緊來sng喔！ sng一gai  30ko有10 個 ko-a， 禮物足齊全ｅ喔！看這大仙尪仔有夠古錐e，ma有活e金魚喔！趕緊來sng！

  阿綺：頭家， 我veh 20 個 ko-e， gam是kia di zit 條線後面？

  套圈圈頭家：無錯， dor是hia。

  阿家：伊講 伊古早有deh練喔！ 頭家你愛細膩喔， 獎品攏veh ho 伊贏去a！

  阿綺：哈哈， lin看！ 我得大獎a！ 來， lin想veh di 啥， ga我講， 我幫lin te禮物！

  套圈圈頭家：小姐， 算我拜託你， 你緊去別攤a， ho按呢sng落去， 我有影會倒攤…..。

  小農：你足ghau e neh！ing暗 真正 有夠歡喜ｅ啦！



`Original Post on Pixnet <http://daiqi007.pixnet.net/blog/post/41597403>`_
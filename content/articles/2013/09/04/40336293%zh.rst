菩薩gah鳥siu   張春凰編著
#################################

:date: 2013-09-04T10:13+08:00
:tags: 
:category: 台語佛典
:summary: 


:: 

  菩薩gah鳥siu


  張春凰編著




  Di古早古早以前， 釋迦牟尼佛 猶閣是 菩薩ｅ身世， di一座山內修行， 身軀坐gah正正正， 日時過了 暗時閣來， 他 總是 入定靜坐 智深志固 進一步deh思惟佛法。


  有一工， 他發覺， 頭殼頂面ｅ樹欉 有動靜－－有鳥仔deh造siu！ 菩薩煩惱， 凡若是 他小可仔動一絲a， 可能會驚著鳥母， sui內底du deh孵ｅ卵ma會ki落[斜掉]出來！ 他一想著按呢， diorh決定放棄 行動ｅ自由， 先等幼鳥仔囝 發出鳥毛了 卡閣講。


  等到 幼鳥仔ｅ毛箭 發出來 了後， 猶未學飛， zit時菩薩 ma閣ve放心，決定 mai振動卡好。


  Diorh像按呢 自我覺知 了後， 菩薩 感悟 講出偈頌：


  「若能辦此事　於天人中天　能不觸嬈彼　此德無有上

  是故彼世尊　最為第一神　故在道場處　功德皆備具」



  意思是 為著鳥母孵卵gah鳥囝ｅ健全， 繼續入定 忍耐， mai去影響著 需要保護ｅ幼弱者 達到成全 鳥族ｅ安全， 按呢做 是 第一功德， 所以決定 如如不動。 這是 時時攏為對方設想ｅ習慣， 也是慈悲ｅ行動。


  註解：嬈：柔弱





`Original Post on Pixnet <http://daiqi007.pixnet.net/blog/post/40336293>`_
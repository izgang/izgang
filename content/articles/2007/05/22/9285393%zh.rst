Androcles gah獅 Nanomii改寫
##############################

:date: 2007-05-22T03:06+08:00
:tags: 
:category: Uncategorized Articles
:summary: 


:: 

  Androcles gah獅 Nanomii改寫


  Androcles是一個快樂ｅ自由人。有一工，真歹運suah去hong強掠去做奴隸。伊cue機會偷走，再gorh hong掠轉來了後，殘酷ｅ頭家叫人ga伊送去大馬戲團飼獅。伊hong押去競技場，hia有一隻猛獸deh等伊。


  Mgor，隨後所發生ｅ情景，suah ho在場ｅ逐個觀眾驚一大diorh。


  看著Androcles，腹肚iau gah gigu叫ｅ獅，並無hop過去ga吞食落腹，獅顛倒di Androclesｅ身軀來來回回、頂頂下下ga鼻鼻leh。了後，獅gorh用舌親切ga伊zinnh。


  Hit場表演是皇帝Augustus所舉辦ｅ，伊當場ho zit種怪奇ｅ情景吸引著。皇帝命令人ga Androcles叫來面前，問伊到底是按怎會按呢。


  Androcles ga皇帝講伊ｅ出世：原底伊ｅ故鄉是di北非，因為命運ｅ無情致使著伊一生做奴才ｅ可憐人，伊ｅ頭家足殘暴，家己想盡辦法veh逃開主人ｅ虐待，有一工dor偷走a，走去一個山洞內vih。Gorh有一工，伊du著一隻獅，發現著zit隻獅行路ｅ時，一腳跛leh跛leh，看起來真痛苦。Androcles ga獅ｅ身軀巡巡leh，發現伊ｅ腳有一支大刺，伊幫助獅ga刺van起來，解救著獅ｅ痛苦。


  自按呢，獅gah伊二個生活做伙，di原野中，獅變做伊ｅ保護者。


  後來Androcles無想veh gorh過著山洞ｅ生活，轉來到人間。過無外久，伊gorh ho士兵發見著，gorh ga掠轉來頭家hia受苦。Zit時，伊ｅ頭家ma搬轉來羅馬，同時hit隻獅ma hong掠來羅馬做表演。


  真du好，Androcles gah zit隻獅di競技場上重逢，親像是上天ｅ巧安排。Augustus對Androclesｅ故事，足感慨，當場di觀眾ｅ請求下，伊決定veh赦免伊ｅ死刑，恢復伊ｅ自由身。


  自按呢生，民眾定定看著Androcles ham伊ｅ救命恩人相依uah快活deh過日子，ma ciannciann ho人看著yin做伙di城邊散步。














  -----
  more


`Original Post on Pixnet <http://daiqi007.pixnet.net/blog/post/9285393>`_
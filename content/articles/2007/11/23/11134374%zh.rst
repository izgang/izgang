龜伯仔e撇步             寥淑真台譯
############################################

:date: 2007-11-23T16:40+08:00
:tags: 
:category: 
:summary: 


:: 

  龜伯仔e撇步             譯者 寥淑真

  有一擺龜伯a gah兔仔兄gah較走e時，龜伯a贏兔仔兄，為啥麼會按呢？原因是兔仔兄真臭屁，攏感覺家己本事ghuan，一定會贏。走gah半路著dior te di土腳歇睏，無張持睏一下siunn久，煞誤了時間才輸去，心肝頭足礙ghiorh，非常em甘願。

  伊閣再cue著龜伯a，dior講：「較早e較早，是我挑工讓你e，若無像你這款慢閣sor e腳siau，dior算閣再訓練一百年，也贏ve過我。」

  伯a真好性地，輕聲細說對兔仔兄講:「這m是你想ve讓我e，是我靠家己e勇氣gah拚勢走，才得著e勝利。」兔仔兄目睭仁she一輪，紲落去講：「按怎？好膽mai走ho你zit擺機會，是m是敢gah我閣一擺來較走。」

  龜伯仔抑是老神在在款款a講:「好a!真好a!m過這一擺咱ui山頂走起，一直到山腳停止，會ve盡一下，你講好m好。」

  就按呢，in就ui山頂開始走起囉!一起bong，兔仔兄猶原是真風神，就三步做兩步，走若飛e仝款向山腳zong落去，心肝內又想講：這擺我絕對無ve歇睏，看你是有啥麼才調閣來贏我leh。

  伊走到一半，雄雄看著一粒若像火球e lin車輪，為家己e身軀邊lin落去，一目nih仔，就將伊拋開足遠leh，兔仔兄e面色青sun-sun，伊也拚命走gah規身軀澹汗，iah是逐ve著hit個神祕e怪物囉。這個lin車輪，原來diorh是龜伯a，伊將家己e頭gah腳giu入去龜殼內底，才順著山崎輪落去，龜伯a又閣一擺得著贏面，這一擺伊靠e是「巧智。」

  龜伯a e撇步，正港是「一度讚。」



  more


`Original Post on Pixnet <http://daiqi007.pixnet.net/blog/post/11134374>`_
台語情批  駱承育
#######################

:date: 2009-12-27T09:59+08:00
:tags: 
:category: 台語情批
:summary: 


:: 

  Ho珮姿：


  時間 真正過了 足緊， 咱攏畢業 二年外a，到zitma閣會感覺 對你 足歹勢，m知你閣會 討厭我否？ 其實咱 無冤家， mgorh我感覺傷你真深， 閣講一gai， 我真ｅ 足歹勢。

  你可能 無想veh聽，mgorh 我ma是 愛講， 高中三年ｅ 時陣， 先ga你講 我甲意你， 結果 過幾工閣講 其實我無甲意你， 講是誤會 hit種感覺， he一定傷你真深， 我會 按呢講， 其實是 因為 我驚咱會 因為 談戀愛，大學 咱攏考了無好， 你家己ma講 你若是gah我戀愛， 你一定會 成績退步； 其實 我家己 ma有誤會 hit種感覺， 我m知：是按怎，講甲意你了後， dor感覺驚驚，我叫是 因為 我無甲意你，卡會按呢， 我閣真呆， 大膽ga你講， 無怪你 無愛cap我。

  我知影 你可能ve相信 我頂面 講ｅ話， 我只是 想veh ga你講， 我其實是 甲意你ｅ， 到zitma攏是， mgorh我當然ve ng望你 閣接受我， 但是 咱edang閣做 好朋友 否？ dor gah以前仝款， 會使否？ 希望zit封批 ve ga你驚著， 天氣變寒啊， 請你 dor愛穿 卡濟衫 咧！



  足思念你ｅ承育



`Original Post on Pixnet <http://daiqi007.pixnet.net/blog/post/30093011>`_
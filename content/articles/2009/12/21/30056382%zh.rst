台語情批  高子倫
#######################

:date: 2009-12-21T11:27+08:00
:tags: 
:category: 台語情批
:summary: 


:: 

  台語情批  高子倫

  每一次相會di夢裡， 我攏會驚天光足緊diorh來， 因為天光了後 你會慢慢離開 我ｅ夢， 再見diorh是 無法度 講出嘴， 留著你 該用什麼理由， 精神來 diorh ganna cun下寂寞， 所有ｅ苦汁 都攏ho我家己承受， 期待後一個 只有我gah你ｅ夢。

  時間過gah足緊， 熟識你ｅ 每一工 攏會使我懷念， 無仝ｅ時間， 無仝ｅ地點，無仝ｅ眾人， 變化ｅ空間， 變化ｅ容顏， 變化ｅ語言， 無變ｅ是 我對你ｅ思念！

  一生只有一回， 咱行了 一段人生路， di這個時間點相du， 我感謝天公伯 ho我一個一生中 上美好ｅ物件---你， 雖然 di眾人中 你m是 上suiｅ mgorh di我ｅ心中 你是上完美ｅ， 可惜上美、 上價值珍惜ｅ， 常常只edang留 di記憶中ｅ hit個片段內， vedang永遠持續。

  Gah你熟識 是 一種緣， gah你相戀 是 一種美， gah你相伴 是 一種福， 我願意gah你相伴到永遠， 將歲月 鋪成紅毯， 見證咱ｅ極限。



`Original Post on Pixnet <http://daiqi007.pixnet.net/blog/post/30056382>`_
我ｅ第一張台語情批      洪國欽
##########################################

:date: 2009-12-21T11:14+08:00
:tags: 
:category: 台語情批
:summary: 


:: 

  我ｅ第一張台語情批      洪國欽


  我閣會記得hit一工，he是咱頭一遍見面ｅ hit工，是在教室裡面，hit 時陣是妳dut 轉學來咱學校e頭一工。自從我看著妳第一面，我diorh ho 妳hit 雙飽水e大目睭吸引了，而且妳溫柔e氣質ma感染著我，尤其是妳hit頭烏金e長頭鬃 更ho我傾心， 看著你 我ｅ心攏酥去a。雖然妳坐di我隔壁，但是一開始，我並m敢開嘴ga妳講話，直到妳忘記帶課本hit一工，妳ga我問講：「同學，我可以gah你逗陣看你e課本嗎？」hit時陣我表情雖然無表現出來，但是我心內歡喜到親像deh飛，hit是咱頭一遍講話。自從hit工以後，咱開始變成朋友，妳若有ve曉e科目，我diorh教妳，我若有ve曉e題目，妳diorh教我，di放學後，咱閣會逗陣去補習，去逛街。按呢一工過一工，咱現在已經是講心內話e朋友啊！但是di我e心內，一直攏藏著我e真感情，其實我不只希望妳可以做我e朋友，閣更加希望妳可以做我e女朋友，因為我想veh更加關心妳，了解妳，保護妳，想veh永遠gah妳逗陣，永遠永遠ve分開。最後，我想veh ga妳講，我愛妳。希望妳可以接受我真誠e感情。



`Original Post on Pixnet <http://daiqi007.pixnet.net/blog/post/30056216>`_
我ｅ情書  林育瑄
#######################

:date: 2009-12-10T23:25+08:00
:tags: 
:category: 台語情批
:summary: 


:: 

  我ｅ情書  林育瑄


  每工di學校內底看著你，m知是為啥麼，我ｅ心情diorh開始歡喜起來。我ma m知zit種感覺是ui當時開始ｅ，等gah你離開以後，我才知影我已經憨憨ｅ看你看十分鐘以上，我想這應該dior是‘LOVE’ｅ感覺吧。足濟ｅ禮拜過去，我ｅ心情攏vedang安靜落來，想來想去攏是你ｅ形體，你ｅ笑容。我是在是已經無法度gorh忍耐落去，所以我寫zit篇情書，表示我對你ｅ愛。


  頭一遍du著你ｅ時，你ｅ目睭diorh按呢光sihsihｅ看著我，你ｅ笑容是hiah-nih-a甜美，ho我對你開始有淡薄仔好感。連後有一工，阮di學校邊ｅ餐廳du著，hit當時我gah我ｅ朋友去hit爿食麵，你du仔好是招呼阮ｅ服務生。因為頂一次ｅ代誌，你gah我攏有淡薄仔印象，hit當時是hiah-nih-a快樂啊！veh食完ｅ時，我ｅ朋友dior開始叫我去gah你討電話號碼，我足歹勢ｅga你討號碼，但是你ia是笑笑ｅ寫ho我，阮gorh互相留號碼gah e-mail 。hit當時，我diorh開始甲意你啊！


  幾個禮拜過去，m知影你是m是已經知影我ｅ心意？我ｅ心意，希望你edang接受。



`Original Post on Pixnet <http://daiqi007.pixnet.net/blog/post/29970706>`_
Domino思考法
###############

:date: 2009-06-08T09:32+08:00
:tags: 
:category: 夢境浸透思考法                蔡明志
:summary: 


:: 

  Domino[多明努]思考法

  謝至威



  Domino思維是leh講，若是有一連串ｅ反應，小小ｅ物件diorh edang造成足大ｅ影響。所以阮ma vedang ga微小ｅ物件當做無看著。


  Domino是咱所知影ｅ骨牌，ga in 排ho好，若sak倒第一片骨牌，後壁ｅ骨牌diorh 會ho頭前ｅ骨牌sak倒去，一直到上尾後ｅ一塊骨牌。


  但是，有一個英國科學家White[懷特]，用一組真特別ｅ骨牌來做實驗。總有十三塊骨牌，每一塊骨牌攏無仝，第一張骨牌親像指甲仝款大，後面 ｅ骨牌攏比頭前ｅ大50%。 若照按呢排，最後ｅ一張骨牌比第一張大veh二百倍，第一張骨牌倒落ｅ時陣，會繼續推倒後面ｅ骨牌。經過計算，推倒最後一張骨牌ｅ力量，是第一張ｅ二十億倍，Domino效應是真正足可觀。


  Gah Domino效應仝名ｅ是蝴蝶效應，這是一個美國天氣學家Lorenz所提出ｅ觀念。Di一擺ｅ天氣模擬中，伊bun惰ui頭開始計算，diorh將卡早計算ｅ結果，拍入電腦內，伊diorh去樓腳lin咖啡。等伊轉來ｅ時陣，伊發現最後計算結果完全無仝。原來伊用.506 代替原本ｅ.506127，所算出來ｅ結果是天gah地ｅ差別。伊後來diorh提出一個講法，一隻di Brazil ｅ蝴蝶所造成ｅ氣流edang ho Texas做風颱，這diorh是足有名ｅ“蝴蝶效應”。


  上微小ｅ物件ma edang造成足大ｅ變化，咱vedang輕視zit個效應。若是咱veh用Dominoｅ思維，diorh ai 重視小小物件。有一個故事：一個人ho人關di一個無出口ｅ高塔內，只有一個窗仔edang出去，但是siunn guan，跳lue會摔死去。In某想veh救伊，但是伊無法度ga繩仔、拋到hiah guanｅ所在。Zit個人diorh想著一個方法，伊叫in某找來一隻金龜仔，di 伊頭上抹蜜糖，這金龜仔diorh往上爬去。金龜仔縛著一條綿索仔，綿索仔後壁gorh綁一條ka粗ｅ索仔，一直到一條edang ho人爬ｅ索仔，最後伊diorh用hit條索仔爬落去。按呢zit個人diorh用一隻金龜仔救著家己，你gam有想過一隻小小ｅ蟲edang完成zit款ｅ代誌？


  其實，足濟發生di咱生活當中ｅ代誌 攏是Domino效應edang解釋。Diorh 親像 大學生 每一工攏leh讀冊， 雖然in 每一工讀了無gai濟，但是四年了後，in讀ｅ物件gah學問ｅ深度攏差足濟ｅ。也有其他ｅ代誌edang用Domino效應來思考，你gam有想過？



`Original Post on Pixnet <http://daiqi007.pixnet.net/blog/post/28184585>`_
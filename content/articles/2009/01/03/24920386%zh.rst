Di看 Miss Potter 了後ｅ想法           李承恩
#####################################################

:date: 2009-01-03T22:01+08:00
:tags: 
:category: 
:summary: 


:: 

  Di看 Miss Potter 了後ｅ想法           李承恩

  di我觀賞這部電影ｅ當時，dor有gam gak著查某人di時代中無受著尊重ｅ所在。所以di zia veh討論ｅ有 “男女ｅ無公平”，“時代中查某人du著ｅ困擾”, “di新ｅ時代大家愛如何面對“，然後zia來讚嘆Potter小姐ｅ偉大。

  若是講著兩性ｅ無公平，有足濟案例通講。古早時代查某人di煮飯洗衫

  ，阿查甫人去外面走闖看起來若像是ve變ｅ道理。mgor 事實m是按呢，大家攏edang看著真濟查某人成功ｅ例子。而且查甫人ma應該愛鬥相工做代誌，互相之間卡edang有美好ｅ生活。所以vedang以為查某攏是ve曉做粗重ｅ代誌，伊ma是有法度負重家計ｅ。另外，查甫人ma edang鬥相工卡細膩ｅ代誌。

  古老ｅ觀念ho咱維持zit款封建ｅ態度，主使查某人無地位。

  這ho伊生活gah無快樂，ma造成足大ｅ壓力。大家攏想講女性大漢就好嫁翁，以後一切以翁婿為重，無考量dior女性家己所愛ｅ，這足無應該ｅ。

  社會ｅ風尚是無公平ｅ，di zit款環境下edang維持家己ｅ信念實在是無簡單。

  因為咱是民主時代ｅ人，所以更加應該好好尊重女性，ho大家互相幫助ｅ機會。應該維護ho好家己愛做ｅ代誌。互相體讓，按呢卡會有鬥陣成長ｅ機會。

  閣看另一面，Miss Potter，di這款時代閣edang堅持伊ｅ理想。實在是無簡單。Di別人攏用kau seh 語氣批判伊ｅ當時，伊閣edang做伊想veh做ｅ。而且伊為著veh ho卡濟細漢囝仔edang買，ma盡量賣卡俗ｅ價數。Zit款堅持家己e理想而且照顧人ｅ心ho咱足欽佩。



`Original Post on Pixnet <http://daiqi007.pixnet.net/blog/post/24920386>`_
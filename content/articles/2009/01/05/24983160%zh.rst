Miss Potter讀後感　紀新鴻
################################

:date: 2009-01-05T09:59+08:00
:tags: 
:category: Di看 Miss Potter 了後ｅ想法           李承恩
:summary: 


:: 

  Miss Potter讀後感  紀新鴻



  Miss potter 出世ｅ時代gah zitma 出版社電腦化、自動化ｅ時代無仝，yin hit leh 時陣e出版，dak頁e文字gah dak張圖veh按怎kng，攏是靠dior畫家全心全意設計出來ｅ，設計出來了後gah認真用心ｅ作品，來gah逐家分享。


  Di zit齣戲內底，Beatrix(碧雅翠絲)伊e朋友是伊所畫e小動物，伊會gah yin講話，ma會gah yin講伊e心事。ui這不但看會出來Beatrix 天真可愛ｅ一面，ma 是代表講伊ui細漢dior去ho伊ｅ父母管gah真an。因為伊e母親感覺家世背景才是交朋友上重要e標準，m是di上流社會生活e人，dior 無su要gah yin來往。自細漢dior過zit種生活e Beatrix，hong認為伊一定愛做一個賢妻良母，無應該出去外口拋頭露面。


  Mgor Beatrix 無按呢認為，伊想veh證明伊家己，伊反抗伊ｅ母親，刁工無愛嫁人。其實，伊只是無愛伊e愛情是為著veh提升yin 厝di社會上ｅ地位liah-liah，伊veh ｅ是真愛。Di zit ｅ時陣，ho伊du dior出版商三兄弟仔ｅ小妹-Millie(米莉)，yin攏是ui細漢dior hong叫愛di厝內乖乖仔，m通黑白走ｅ人。Yin話投味，二個人dior做好朋友。有一gai，Beatrix發現伊甲意Norman(諾曼)先生，問了Millie ｅ意見，伊講：「你deh想啥?若是我edang找dior一leh甲我真心相愛ｅ人，我免考慮diorｅsui gah伊結婚。」ui zia看來，無veh結婚只是yin想veh抗議別人對yinｅ限制liah-liah。


  Beatrix 小姐gah Norman先生二個人ｅ愛情故事ma是真使人感動，一個是第一gai gian ncut去厝qua，一個是第一gai 去上班，無想veh ho伊ｅ阿兄看人無目內，攏對yin第一gai ｅ kangkue真打拼，可能dior是zit種打拼ｅ態度ho二個人相意愛。可惜ｅ是，二個人ya 未赴作伙ｅ時陣，Norman先生dior來過身，Beatrix hit lor想veh哭gorh哭veh出來的心情，真濟是使人感動。


  a Beatrix di Norman先生過身了後，伊做一件真使人欽佩ｅ代誌，伊ham一個律師合作，zit位律師也就是後來Beatrix ｅ翁。伊為著保護當地ｅ環境開錢買土地，ho當地美麗ｅ風景生態全部保留落來，真濟是非常難得ｅ代誌。



`Original Post on Pixnet <http://daiqi007.pixnet.net/blog/post/24983160>`_
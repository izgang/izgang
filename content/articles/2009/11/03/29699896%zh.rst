台文拼音教學心得    郭家辰
#####################################

:date: 2009-11-03T16:41+08:00
:tags: 
:category: 台語拼音教學法
:summary: 


:: 

  台文拼音教學心得

  郭家辰

  我教ｅ是一位本來就會曉講台語ｅ同學，mgorh伊是第一遍聽著講台語也有拼音，伊ma感覺真趣味、真想veh學看mai。

  所以，我就照著江老師e講義開始ga伊教。一開始先教ｅ是前音節，大部份是無什麼問題，除了講放軟ｅ技巧ka歹掌握。mgorh 對比念幾遍以後，伊就會曉a。續lai就教伊後音節ga子音ｅ部份，我有特別ga伊解說‘n’gah‘ng’e差別，一個是用舌尖發音e舌尖擋，zit個是用舌根發音e舌根擋。

  gorh來就是重點ｅ雙拼技巧。我照著講義，用唱歌e方法來ga伊教，伊ma感覺這個方法真趣味，而且gorh真好學。因為伊頭前音節學了gorh ve vai，所以zit個部份我感覺對伊來講是真簡單。續lai ｅ 鼻化技巧ga 短束技巧伊ma真緊就會曉a。

  第三個部份是一kua變調ｅ技巧。伊感覺這實在是gai神奇，想ve到伊平常時di用ｅ變調竟然也有這呢系統性ｅ方法。

  我用了差不多點qua鐘就ga伊教liau a。伊感覺zit個教法真有系統性而且gorh趣味，所以學了特別緊。我ma感覺zit個教法實在是簡單gorh好教gorh好學。



`Original Post on Pixnet <http://daiqi007.pixnet.net/blog/post/29699896>`_
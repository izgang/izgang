台文雙拼法教學心得  工科11  王建權
################################################

:date: 2009-11-09T12:00+08:00
:tags: 
:category: 台語拼音 333教學法
:summary: 


:: 

  台文雙拼法教學心得                                  工科11  王建權


  Zit開始,我e台文攏聽是a爸a母講,我na聽na 學才會曉,根本m知有這款有系統e方法,du開始我ma感覺足特殊,我ga這討系統ga阮媽媽聽,雖然阮媽媽本來diorh會講台語,可是一開始聽了ma m是真了解,後來我講了幾個字,又教伊按怎看音節,伊也覺得足趣味,到後面,伊顛倒教阮足濟我未曉e字詞,台文本來dor是a母自細漢講到大漢e語言,自然講gah真輪轉,學起來也足快。


  後來我教伊台語船,這擺伊無到10分鐘diorh了解台語船,閣講:”發明這個e人實在足巧,以早e人di le 教台文攏是na講na學,恁這個時代,講e攏是國語,如果zit開始ve曉講,無一套有系統e方式幫忙,實在歹學!” a母講了有理, 我下擺來試看mai教未曉講台文ｅ朋友,應該未比ａ母學ｅ緊,但是感覺ma會足趣味!教人會曉也會足有面子！



`Original Post on Pixnet <http://daiqi007.pixnet.net/blog/post/29740620>`_
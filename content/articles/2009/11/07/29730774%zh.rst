台語現代文學─ 台文教學記錄與心得  王莉婷
############################################################

:date: 2009-11-07T23:14+08:00
:tags: 
:category: 台語拼音教法
:summary: 


:: 

  台語現代文學─ 台文教學記錄與心得

  化學 王莉婷


  設計40分鐘，真超級e教案

  	教學對象：社團同學

  	教學時間：40分鐘

  	教學內容：台語拼音雙拼法(雙拼旋律) [10分鐘]

  五聲變調(台語船) [5分鐘]

  台語歌曲 [10分鐘]

  台語諺語 [10分鐘]

  台語文學介紹 [5分鐘]

  	教學者教法gah心得：

  di上學期ma教過朋友台文，有一寡經驗，所以zit遍想veh作一寡改變，gah頂gai仝款ｅ是di一開始ｅ部分，猶原是先教台語拼音雙拼法，因為zit位社團e朋友本底diorh會曉講台語，只不過gah我仝款是細漢ka有de講，大漢了後sua 無啥de講，所以iah算是有基礎e台語拼音學習者，只用了短短仔十分鐘diorh學ga差不多lo，伊e學習速度比我原先設想e緊真濟，伊講學台語e拼音並無親像伊一開始想e困難。

  下一e部分教e是台語船，雖然ma是短短幾分鐘diorh了解zit項規則，mgor阮攏感覺發明出用zit條台語船簡單表示出台語變調e人實在厲害，zit條船e巧妙關係ho阮感覺真正神奇，上完課了後阮gor拚死de想veh找出是m是會有例外sua攏失敗。

  擱來阮作伙唱幾條台語歌，老師出e台語歌作業du好提來用，五月天e垃圾車gah再會啦心愛e無緣e人，擱du好zit位朋友會曉彈吉他，這部分e教學是更加趣味lo。

  阮ma用來來回回一人講一句台語諺語來比賽，可能是阮攏ka少de講台語a，講無幾句dor失敗，好佳哉老師di台語007頂面有真濟資源edang提來用。

  最後，我向朋友介紹幾本台語寫e冊，親像是我之前讀過e數學家e故事、科學怪人、青鳥，伊講伊真有興趣，ma借幾本轉去看，我想，按呢ma算是有成功吧！



`Original Post on Pixnet <http://daiqi007.pixnet.net/blog/post/29730774>`_
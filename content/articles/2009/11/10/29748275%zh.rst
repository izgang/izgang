台語文選 台文教學心得 李軝
######################################

:date: 2009-11-10T11:09+08:00
:tags: 
:category: 台語拼音 333教學法
:summary: 


:: 

  台語文選 台文教學心得 李軝


  自從江老師講述了台語333拼音法以後，我便回去教我ｅ宿舍學友。因為我ｅ室友是高雄人，對台語有一定ｅ熟悉度，所以教起來無耗費真濟ｅ時間。但我感覺比較其他ｅ語言系統，台語ｅ發音足濟ｅ，比如講日語有五十音gorh加上拗音等等，差不多ve超過一百個，但是台語ｅ雙拼音節、子音音節、鼻化技巧以及短束技巧，總講加起來應該超過三百個。因為數量足濟ｅ，我ｅ室友di記憶這個所在有點吃力，但是經過真濟ｅ練習gorh加上台語輸入法打字練習ｅ幫助，使得伊學gah lu來lu qau。

  而且拼音法有另外一個比較重要ｅ所在diorh是變調，因為台語無像國語變調ｅ所在足少，差不多 每一個所在攏有變調，這ma是為啥麼台語聲調抑揚頓挫較好聽ｅ緣故。Mgor因為常變調，常常講台語的人，如我ｅ室友就感覺無啥物差，但是相較著我ｅ台語無hiah niah a滑溜，常常需要羅馬拼音來幫助，這ｅ時陣，變調diorh真重要了。而且我ｅ室友講 江老師這套變調系統真好去理解，台語船、長尾C和h÷2適用於所有ｅ所在，完全無死角，但是ma愛是需要反覆ｅ練習，我ma有ga伊做接龍ｅ練習，真緊diorh上手了。

  我感覺老師們創造這ｅ台語系統，不管是對台語初學gah是會曉台語ｅ人，攏有真大ｅ幫助。台語初學ｅ人會使利用羅馬拼音來快速學習；會曉ｅ人一方面會使閱讀台語ｅ冊，一方面會使用台語寫出家己ｅ文章。自從我教了我ｅ室友了後，學習ｅ效果顯著，假若大家繼續傳下去，台灣ｅ母語將ve漸漸消失。


  你gau教！有你zit款耐心、用心e學生，真有成就感！

  江老師gau歸納！

  你可否ga 你e 教學心得與化學系同學陳弘凱分享一下！



`Original Post on Pixnet <http://daiqi007.pixnet.net/blog/post/29748275>`_
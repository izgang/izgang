時空旅人之妻   GNN電影台語紹介
##########################################

:date: 2009-09-29T21:35+08:00
:tags: 
:category: 藝文
:summary: 


:: 

  時空旅人之妻   GNN電影台語紹介

  導演：Robert Schwentke

  演員：Eric Bana /  Henry， Rachel AmAdams / Clare



  愛著卡慘死， 這是 台灣話 對 愛情ｅ詮釋。

  愛 是 忍耐， 這是 基督教徒ｅ 勉勵歌。

  愛 是 愛結善緣， 這是 佛教ｅ 因果觀。

  Henry  gah  Clare  zit對 介di 超人gah凡人ｅ 愛情， 創下 奇幻ｅ時空 變異。 Liam-mih近、 liam-mih遠、 liam-mih來、 liam-mih去， 一頭ho你歡喜、一頭ho你悲傷， 歡喜的是 應驗 等待ｅ結果 ho你正面ｅ價值， 有心人 並無受辜負， 悲傷ｅ是 苦苦等待 寂苦ｅ日子， 親像 無停止ｅ 戲弄。

  愛情 有時會 平靜到 無意思ｅ 程度， 想veh有變化， 若是 小別勝新婚， zit款滋味 總是 平凡生活ｅ 調味品， 若是 生死相隔， 無奈心酸， 外呢仔 哀怨ｅ命運 啊！

  Zit場電影， 出奇ｅ所在， 是 在場/present  gah 無在場/abscent ｅ 交互手法， ho相思ｅ夫妻， 斷心腸， ga 台語ｅ“疼惜” 表達gah siap-pah兼dau-dah，比天頂ｅ 牛郎織女 卡有變化， 這是 小說冊ｅ 作者 Audrey Niffenegger ｅ 苦心經營， 創造力 加上 想像力， 所爆發出來ｅ 愛情之 牽腸掛肚。

  世間ｅ愛情 千萬種， ganna 家己ｅ 上gai 真， mgorh zit款 有 時空旅行ｅ 愛情跑道， 是m是 可想 以後 外星人 gah 地球人 有可能 通婚ｅ現象， 親像 童話中ｅ 漁人之妻， 牽掛著 二個世界？

  有 時空ｅ隔離 對凡人ｅ 愛情信念 是 一個 真大ｅ考驗。



`Original Post on Pixnet <http://nanomi.pixnet.net/blog/post/29425430>`_
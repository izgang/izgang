台語小品文   時間倒退lu        賴皇甫
#################################################

:date: 2010-12-17T15:15+08:00
:tags: 
:category: 台語小品文
:summary: 


:: 

  台語小品文   時間倒退lu        賴皇甫

  自從科技 愈來愈發達， 有人想講gam有一工咱會使ho時間倒退， 按呢真濟使人痛心ｅ代誌 diorh ve發生啊， 雖然hiaｅ代誌會使 ho後代好好a 思考gah 變作一個借鏡， 但是 對 因為hit項代誌 來受著影響ｅ人 來講， 可能會勾起 in悲傷ｅ記憶； 若是真正有 zit個技術， 我想 逐個人 攏會想veh使用伊； 畢竟 每一個人 攏有 使in感覺 無想veh 面對ｅ回想， 只要有 zit項技術， diorh會使轉去 代誌ｅ根源 閣改變伊。

  Di代誌發生進前， 定定攏會有一寡前兆， 而且是有一連串ｅ原因， 到上尾仔ziah 會爆發大錯， 所以一旦有時光倒流ｅ能力， 我ma會想veh轉去， 但是世界hong創造gah真公平， 無人有zit款能力， ma無人有法度發明zit項技術， 若是有zit項技術， 按呢世界就無安靜ｅ一工啊， 因為 逐個人 攏想veh 轉去 使家己後悔ｅ hit工， 到底是ai 轉去佗一工le， 這ai ho 啥人決定， 無人知影， 我想應該 ma無人敢出來 承擔 zit個責任， 而且為著 啥物代誌使用 ma m知影 ai按怎做決定， 恐驚 時間倒退ｅ技術 只是 ho世界變gah 更加亂操操nia nia。

  好佳哉di 世界上 無人會使做到 zit件代誌， diorh是因為做未到， ziah 有hiah 濟人想講若是有會外好， 但是無想著ia 是真正有， ziah 是 麻煩ｅ開始。

  雖然m知影 以後 科技 會進步到 啥程度， 但暗之中 應該有 注定zit種技術 無啥可能 發明出來， 因為 世界ma無像 電腦hiah簡單， 存一個檔案diorh會使 留到以後， 電腦若害去 diorh  ui進前存ｅ檔案 去找 害去ｅ物件 來修理， 世界 無法度按呢做， 只有靠人 好好a維持 ziah會使 ho地球永遠保持。



`Original Post on Pixnet <http://daiqi007.pixnet.net/blog/post/33369094>`_
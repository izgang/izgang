台語使用觀點 羅宜芳
############################

:date: 2010-06-22T00:02+08:00
:tags: 
:category: 台語教學
:summary: 


:: 

  台語使用觀點 羅宜芳


  我還記得老師發e書內底 攏有 老師ga江永進老師 di書頭e介紹， 以前我ma修過江老師e統計課， 會記得伊是zit個足愛講台語e人，看e出來，老師lin為台文翻譯gah台語傳承e貢獻gah奔走，花費了足濟心血deh顧台灣人 e文化。

  細漢di高雄，足濟人攏會講台語，屏東來高雄讀冊e朋友更ven 講，清采一兩句dor嚇死一堆都市人，來到新竹讀冊後 顛倒發現講台語e人愈來愈少， 真濟台北來讀冊e qin-a是完全聽無，ho人會思考，是台語zit個母語 bheh斷了嗎？ iah是大家gah家己eqin-a攏無願意學習？

  Zit個現象是個警訊，bheh ho大家知影母語文化e重要，a閱讀台文翻譯文學gah傳記， 提升了我對台文轉換e能力， 以前看著一寡困難e生字 總是講ve出來， 藉由冊中e幫助，ho我知影有寡新e表達方式gah講法，真正有趣。

  以後，我將進入金融界工作，ma會dng去高雄e厝，我會認真ga台語看成一回事，對待當地e人民用親切e態度ga yin講解介紹，若按呢， 台語對我來講 是 一件值得驕傲e代誌， m是一直deh逃避a。


`Original Post on Pixnet <http://daiqi007.pixnet.net/blog/post/31292578>`_
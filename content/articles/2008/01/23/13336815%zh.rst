堅持  資工系 杜婷婷
###########################

:date: 2008-01-23T17:33+08:00
:tags: 
:category: 
:summary: 


:: 

  堅持

  清大 資工系 杜婷婷

  出處：M是ganna胃酸過多會引起胃潰瘍niania

  作者：張春凰，《雞啼》，前衛，2000


  我有一個親成，受著胃潰瘍ｅ折磨，已經有足濟痛gah睏ve去ｅ暗暝，伊vat ga 我講，照胃鏡ｅ痛苦、cua到凊汗，ia gorh有ziah濟冬來食ｅ藥仔比食ｅ鹽gorh kah濟等等e心酸。Ma因為按呢，我足感謝Marshell當初ｅ努力，若無伊ｅ堅持，若m是伊ve因為論文ho退還就絕望，zitma一定有gorh kah濟受著胃潰瘍折磨ｅ病人。

  歷史上有真濟本來ve ho人看好sua因為堅持到底結果成功ｅ例，比如講發明大王Thomas Edison〔愛迪生〕試veh幾仔gai，kah cue著發明電火ｅ方法；孫中山先生ma是革命十一bai kah推翻腐敗ｅ滿清政府；Kenturky〔肯德基〕ｅ創始人Colonel Sanders，ke 著特殊ｅ食譜，走veh一千kong九間店，kah cue著veh幫助伊生產ｅ頭家。Dui zia成功ｅ人當中，咱edang發現一個共同點，diorh是yin ve因為失敗就放sat，一定愛達成yin ｅ理想kah會滿意。

  舊年我做zit個社團ｅ幹部，定定愛計劃vor仝款ｅ活動ho學生來參加。尤其是du仔開學ｅ時陣，愛準備社團聯合展覽，gorh愛向學校ｅ行政人員報告，功課方面ia gorh有完全ve讀過ｅ專業科目，壓力就親像排山倒海按呢過來，ho我擋未diau。好佳哉有足濟朋友gah厝內ｅ人ｅ鼓勵，ia gorh有當初對社團ｅ堅持、希望家己edang做一個成功ｅ幹部ｅ意志力，以上種種幫助我渡過hit段艱苦ｅ日子，最後得著ｅ是其它幹部ｅ信任gah社團ｅ成長。看dak bai活動愈來愈濟人參加，就會感覺當此時ｅ堅持是正確ｅ。

  目標有當時a看起來真遠，ganna永遠攏摸ve 著 e 感覺；你可能已經試veh 幾仔bai，sua一直都失敗；所有你想會出來ｅ方法ma已經用了仔，「zit個問題根本diorh是ve解ｅ」，按呢ｅ想法di頭腦內底bok出來……ia m gorh 若是zitma就放棄，以前ｅ努力就都白費啊！但是無一定gorh堅持一下仔，gorh試zitbai，代誌就會完全ve仝款，眼前可能就是光明ｅ出口！zit個時陣，你就會感覺所有ｅ辛苦攏是值得ｅ。

  生命當中ｅ每一個失敗、打擊本底有伊ｅ特殊意義。俗語講了好：「拍拚出頭天」，只要edang堅持到底、有耐性，diorh算慢， ma一定會有行出人生寒天ｅhit一工。永遠vedang放棄，堅持到底，成功diorh是ho edang拍拚到最後一秒ｅ人ｅ禮物！

  more


`Original Post on Pixnet <http://daiqi007.pixnet.net/blog/post/13336815>`_
媽媽，多謝你      宋彥傑
#################################

:date: 2008-05-14T09:44+08:00
:tags: 
:category: 生前一粒豆，kah贏死後拜豬頭  黃亭瑜
:summary: 


:: 

  媽媽，多謝你                                            宋彥傑

  人講，媽媽ｅ手是搖籃ｅ手，自紅嬰仔生落來了後，dior ga 伊lak 屎lak尿，從來m vat哀苦。看著紅嬰仔笑dior歡喜，看著紅嬰仔哮dior煩惱，煩惱伊是m是iau 著，也是寒著，也是無爽快，按呢無暝無日ｅ照顧。所以講，媽媽是真偉大ｅ。

  卡早細漢ｅ時陣，卡m識代誌，me su家己外ghau外利害，定定gah你起衝突，la你inn嘴inn舌，惹你受氣，實在是足白目。細漢gau guai無dann緊，gorh qau diunn qau cuah，為著小可代誌dior 無愛gah你講話，zit ma想起來實在是足m對，足無乖。

  di我高中ｅ時陣，認為學校功課ｅ壓力足大，無愛讀冊，歸工gan na想veh cit tor nia。我gorh會記ｅ你ga我叫去房間內講ｅhi句話：「少年ve曉想，食老m成樣。」dior是講，趁zit ma 少年ｅ時陣，認真讀冊ziah有前途，以後diorh m免驚找無頭路。也擱有教我做人ｅ道理，驚我學歹，去交diorh歹朋友，所以時常注意我平常時can啥款人來往。mgorh你有時ma親像我ｅ朋友仝款，dah項代誌攏edang gah你參詳，du著困難ｅ時陣，不管是功課ｅ問題，也是其他ｅ問題，你攏恬恬耐心聽我講，講suah了後，認真ho我意見，ga我講按na做ziah是正確ｅ選擇。

  zit ma我已經大學a，無住di厝裡，學校ｅ功課ma是真無閒，vedang時常gah你開講，mgorh我ｅ三不五時ka電話ho你，講我學校ｅ代誌ho你聽，ho你免煩惱，我會曉家己照顧家己，所以講，di zit日特殊ｅ日子，我veh向你講一句話：「媽媽，多謝你。」

  more


`Original Post on Pixnet <http://daiqi007.pixnet.net/blog/post/17587556>`_
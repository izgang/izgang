天下間有阿母ｅ人真幸福     柔綾
############################################

:date: 2008-05-12T07:12+08:00
:tags: 
:category: 祝媽媽永遠健康、快樂    戴嘉偉
:summary: 


:: 

  天下間有阿母ｅ人真幸福


  親愛ｅ阿母：

  你gam閣會記ｅ頂年ｅ十月份，我di 新竹zia出了車禍，是ham一台轎車相撞ｅ，閣有hong送去病院，hit當時，我真正hong he著驚仔！結果，過工透早你diorh馬上ui高雄坐高鐵ｅ車來看我gorh陪我di zia睏一瞑，ho我感覺dior我m是孤單一人ma m是一個di外地ｅ浪子，hitｅ時陣因為有你ｅ陪伴ho我安心真濟！天下間有阿母ｅ人真正上幸福！

  這幾年來我知影我愈來愈無閒，愈來愈少時間ham你做伴，因為我已經漸漸大漢，我有我家己ｅ理想，有我想veh追求ｅ天下。逐gai，我ga你講我veh轉去厝ｅ時，我知影你攏足期待ｅ，也m閣，逐遍我ma攏足緊dor又gorh愛離開厝a！我ma感覺足m甘ｅ！

  Ia閣有，逐遍我na離開厝內一暫仔了後，攏會開始思念你煮ｅ菜，雖然我mvat gah你講過但是你ma知影，所以，每一擺，我na是轉去，你攏會準備真cenn-cauｅ暗頓ho我ziah，ho我逐遍轉去攏食gah真粗飽、腰ma ka粗！也m閣我心內suah真歡喜！zit世人我感覺我真幸運edang做你ｅzo-giann，希望後世人ma edang有zit le機會，zit ma我di zia veh祝你母親節快樂！身體健康zia百二！希望你會凍mai gorh為我操煩啊！



  Zo-giann 柔綾



  more


`Original Post on Pixnet <http://daiqi007.pixnet.net/blog/post/17519265>`_
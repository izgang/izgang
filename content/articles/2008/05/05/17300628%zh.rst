母親節短文—ga阿母sai nai  莊于瑩
############################################

:date: 2008-05-05T22:52+08:00
:tags: 
:category: 開開ｅ窗仔  Saki原作；Nanomi台譯
:summary: 


:: 

  母親節短文—ga阿母sai nai

  動機系莊于瑩


  Di我國中一年ｅ時陣，阿母對我講ｅ話，我總是感覺煩，定定m聽，惹伊生氣，有時候我並m是刁工ｅ，阿母ｅ話ma m是m對，m過心內就是有一種衝動想veh gha伊做對頭，定定ga qun母仔giann之間ｅ氣氛vu gah真vai。


  有zit擺，會記得過一工就veh期中考，我讀書讀到一半，就落去樓腳lim茶歇睏，阿母就坐di膨椅看電視，我坐去伊ｅ邊仔ga伊做伙看，看到一半我雄雄想veh ga 阿母sai nai 一下，我ga伊抱著，zit時陣我發現伊ｅ頭毛有真濟ｅ白頭毛，我就想到我以前是按怎惹伊生氣、按怎ｅ m聽話，阿母ｅ白頭毛攏是操煩我、氣我才會生出來ｅ，想到這我感覺家已真正足不孝，我是一個叛逆ｅ囝仔，懺悔ｅ目屎馬上流lo 來，阿母看到我雄雄哭出來伊ma cuah一diorh，聽我講原因了後伊ma ga我攬diau diau，我ga伊會失禮，阿母講每一個父母攏是為囝仔di操煩，m管家己ｅ囝仔有qua歹，yin攏會原諒gah包容，對yinｅ愛ma ve變少，聽完阿母ｅ話了後，我真正感受著阿母對阮ｅ愛，我ma下定決心，我veh做一個乖zo-giznn，ui hit 仝了後我做任何代誌攏會想到父母，yinｅ話我ma 攏會聽，會關心yin為yin設想，現在我gah ba-ba ma-maｅ關係足hor ｅ，我na 有任何代誌攏會ga yin講、ga yin好好參詳。現在我足愛足愛yinｅ，ma感覺家己足幸福ｅ！

  more


`Original Post on Pixnet <http://daiqi007.pixnet.net/blog/post/17300628>`_
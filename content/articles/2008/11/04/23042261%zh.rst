台灣味  時行台灣語文
#############################

:date: 2008-11-04T19:03+08:00
:tags: 
:category: 你，烏暗！      (德國 Rainer Maria Rilke 1875-1926、張春凰台譯)
:summary: 


:: 

  台灣味  時行台灣語文

  魚刺肉粳、蚵仔麵線是台灣味ｅ美食。

  拜六時， 行過台北城ｅ冊店區， 補習班ｅ人潮已經退去? 或者是iau未下課？ 或者是升學率已經超過百分百？ 或者是經濟衰退？

  冷清ｅ街路，有一擔阿財魚刺肉粳，燒lor燒lorｅ感覺，無sann人ｅ街路邊，排幾liau椅仔，兩人叫一碗來分享。少少a，氣味真好，食少好滋味，食濟無趣味。Hmh～味覺vevai。

  慢慢仔seh來西門町，坐一下a，天色ma暗luai a。

  暗頓ma愛解決a，m知veh食啥？liam當時，uat角仔ｅ所在，有一間阿財魚刺肉粳，a無dor gorh ga食一碗。

  Zia 距離阿宗蚵仔麵線有二、三個區格(block)，a少年人攏dizia，yin穿流行ｅ服裝，deh看時行ｅ商品，街頭巷尾攏是細細間ｅ點，不時ma有一二台 烏頭仔車 駛入來徒步區ｅ邊緣，zia du好是 叫做 便所桶餐飲店ｅ交點。



`Original Post on Pixnet <http://daiqi007.pixnet.net/blog/post/23042261>`_
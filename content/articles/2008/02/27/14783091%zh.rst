第一baiｅ感動～參與金銀島ｅ補充gah校對﹨陳佩玥
##################################################################

:date: 2008-02-27T15:58+08:00
:tags: 
:category: 
:summary: 


:: 

  第一baiｅ感動﹨陳佩玥

  因為春凰老師，我有幸參與zit bai《金銀島》最後兩章補充gah校對，這是我第一bai做有關係台語翻譯ｅkangkue。真歹勢ｅ是，di翻譯gah校對當中才發現家己有真濟不足ｅ所在，雖然自認台語講gah ma算輪轉，mgor若veh寫成文字，無一定程度ｅ文學修養gah豐富ｅ創造力，是無法度寫出精采ｅ內容ｅ，ma真多謝老師對我ｅ耐心gah信任。

  逐遍去cue老師，攏會發現伊ｅ冊桌仔頂gorh 疊一大疊最近買轉來ｅ冊，而且講著zia，老師dor會真歡喜gah我分享伊最近發現啥好冊，iah是啥好電影，拍算翻譯成台語，就算無錢印做冊，ma會使先kng di網路頂，ho逐個人來欣賞。因為zit baiｅ翻譯，增加gah春凰老師接觸ｅ機會，感受著對yin對台語文學ｅ用心gah堅持，zit款認真ｅ態度，是我zit個做si-se〔晚輩〕需要反省gah學習ｅ。

  more


`Original Post on Pixnet <http://daiqi007.pixnet.net/blog/post/14783091>`_
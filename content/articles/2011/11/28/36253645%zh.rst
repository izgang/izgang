冬ｅ 苦澀gah想望 -- 敬悼 楊教授 克峻先生
#######################################################

:date: 2011-11-28T21:09+08:00
:tags: 
:category: 生命書寫
:summary: 


:: 

  冬ｅ 苦澀gah想望

  -- 敬悼 楊教授 克峻先生


  雄雄ｅ一陣刺激

  刺入去 敬愛你ｅ 親友弟兄

  九降風ｅ哮叫 是 阮心酸ｅ代言


  溫文紳士 深思觀照

  zit塊土地ｅ走向

  憂愁ｅ國 ho你 心肝結歸球

  操煩ｅ心思 網束 你ｅ出口


  無你ｅ人世間

  滴滴珠淚 攏是 阮m甘ｅ苦汁


  無你ｅ人世間

  點點氣力 攏是 咱做伙拍拚ｅ想望

  因為 你替阮 擔起苦澀 ho阮繼續向前ｅ氣魄


  (江永進  張春凰 2011 1128 清大東院)






`Original Post on Pixnet <http://daiqi007.pixnet.net/blog/post/36253645>`_
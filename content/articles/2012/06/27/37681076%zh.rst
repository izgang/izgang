Ho 少年ｅ開嘴講台語  陳亮潔
######################################

:date: 2012-06-27T11:08+08:00
:tags: 
:category: 台語浮世繪
:summary: 


:: 

  Ho 少年ｅ開嘴講台語  陳亮潔


  三. 你對台語演戲 有什麼心得？

  阮 zit gai 演e 是金銀島， 阮四個工工系找峻育 gah 姵辰一組， 因為bheh 做伙演戲， 所以e dang 熟識別人 是一件真好ｅ代誌， 阮先ga 冊讀一遍，作伙討論劇本， 阮ma  學會曉 分工合作， 有e人做名牌， 有e人做ppt …等等。雖然我e台語m是足好， m gorh yin會教我， 我dor due 著yin e 腳步， liam mi dor e hiau a ！演戲e過程真歡喜， 我甲意逐家作伙 為著一件代誌 認真， 無清采， 付出gah 拍拼e 感覺， 多謝老師ho 阮 zit gai e 機會， e dang 享受演戲e過程。


  四.你對使用台語翻譯文章 有什麼義趣？

  Di 翻譯e過程中 有淡薄仔挫折， 因為我m知影老師bheh 叫阮對翻譯，m是改譯， 所以我dor 用家己ｅ意思翻譯文章， 跳過真濟所在， 另外， 我感覺文章中成語e部分卡歹翻， 有e m 知bheh 安怎翻， m gorh 因為zit 個作業ho我重新思考台語e流暢性， m是ganna ga 句ｅ意思翻ho對， 文章e頭前後壁ma愛連起來， 需要時間dua dua 仔做， 有bhe hiau e所在， 我會參考200條， 內底有足濟定定用到e詞！



  五、如何ho台語文現代化？

  台語真好聽ma 真趣味， m gorh zit ma 台灣人有真濟人 bhe hiau講台語，可能是台語e教育siunn 少， ho 台語文現代化， 我感覺e sai ga 台語生活化，變成一種平常時dor e sai 講e語言， 親像透早看dior 人 dor e sai 講 ghau 早，gah 台語變成生活中ｅ一部分。





`Original Post on Pixnet <http://daiqi007.pixnet.net/blog/post/37681076>`_
一學期ｅ台語課  廖元圳
################################

:date: 2012-06-27T11:09+08:00
:tags: 
:category: 台語浮世繪
:summary: 


:: 

  一學期ｅ台語課  廖元圳

  一.	(a)Holmes gah Watson 如何配對？ 請敘述yin二人ｅ風格。

  Waston 是一個醫生， Holmes是一個偵探， 平常時攏是Holmes有代誌 才會cue Waston， yin二人diann diann出生入死 di le冒險， 走cue證據 想veh破案， ui另外一個角度來看， yin二人根本diorh是生死之交， 換貼e。 mgorh Waston diann diann ho Holmes氣gah pik-pot跳sor對a。

  Holms 伊ka勇敢ma ka巧。

  Waston是一個冷靜思考e人， na是無Waston e 鬥相工， Holmes家己ma真歹破案。

  (b)

  倫敦貝克街原本是無Holmes 博物館， 但是因為柯南道爾寫e小說 實在是siunn過受歡迎， siunn過cing a， 然後hia幾間厝deh翻修e時陣diorh du a 好 ga博物館ki起來， 內底diorh是小說虛疑ｅ神探Holmes伊住e所在 gorh 有一寡a伊e物件。

  Holmes開嘴講台語 有幾個目的:

  edang 開啟台gah文本e豐美， 另類e小說閱讀方向， 無仝趣味e文本edang滿足一部分e人。 suah lorh來 繼承發起人e意志， 以原本作底， 輔以華文，撙節著對應e台詞， ga台語 推向 一個新e舞台， ma edang當作無仝款ｅ教育教材， sing suah配合 江永進老師新一代ｅ 拼音課程作學習， 以台語 向世人發聲台語之美。

  (c)電影gah文本有幾個無仝e所在， 第一， 我感覺 電影e部分gah Holmes講gah siunn ham古 a， 看起來diorh親像神仝款， li na是有看冊， 雖然Holmes是真巧無m對， 但是ka實在。 講著Waston dor無hia大無仝。  第二， Holmes ehiau拍拳， 但是閣iau vedang gah人比賽相拍。 第三， 電影內e Holmes愛bok 薰， mgorh冊內底所寫e Holmes 閣卡親像 一個吸毒者。 電影ka刺激， 看冊ka有一項一項細細仔想e感覺， 有閒edang家己去是看mai。


  三、台語演戲心得

  阮 zit組一開始 先大家講看mai家己看著金銀島內底di le演啥， 用台語講特別親切， 大家選角色， 轉去準備物件ham道具， 前一暗， 阮用三點鐘排演，實在是有夠熱， 演gah歸身軀dam li落， mgorh真歡喜 按呢 大家作伙打拚合作演出。 我台語ka厲害， 所以di le演戲e時陣， yin na 是du著未曉e台詞攏會問我， 我ma ga yin 教要按呢講， 我雄雄了解老師要阮演戲e目的 m gan na 是為著表演， 而且是 愛阮家己練習講台語， 互相教台語， ho阮gorh ka qau講， gorh ka敢開嘴。


  四、翻譯文章心得

  華語e文章無hia ni a好翻，li須要先讀過了解意思， 然後家己再用台語思考，ga伊翻譯出來， 因為 有e華語 是無法度 直接翻e。 翻譯文章edang幫助我用台語思考gorh edang看著台語之美。



  多謝老師zit學期e教育， ho我m dann ganna會曉講台語gorh會曉寫台語， 想veh傳播母語， siong重要e diorh是愛ga伊寫作文字 發揚出去。 希望老師加油，大家加油! 我愛講台噢。 感謝老師、助教。



`Original Post on Pixnet <http://daiqi007.pixnet.net/blog/post/37681086>`_
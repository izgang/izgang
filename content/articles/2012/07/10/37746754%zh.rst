網路gah我  楊庭嘉
#######################

:date: 2012-07-10T13:21+08:00
:tags: 
:category: 台語浮世繪
:summary: 


:: 

  網路gah我  楊庭嘉


  di我國小五年級ｅ時陣， 阮兜頭一擺 買新電腦， 而且閣有裝網路， ui hit當時陣 開始， 我gah網路ｅ緣 diorh按呢結著diorh。 會記得hit當時， 逐工轉去厝內 了後， 頭一件 veh做ｅ代誌 diorh是拍開電腦， 上網cue一寡GAME來sng， ui簡單ｅ網路flash遊戲 到真濟人 edang作夥sng ｅ online GAME 攏di sng gah 無暝無日， m gorh diorh因為歸工攏沉迷di網路ｅ世界， 我ｅ成績一工一工ｅ變差。 一直到有一工， bun成績ｅ時陣， 我hiong-hiong發現我只考了六十幾分nia-nia， 這對我來講真正是一個天大ｅ霹靂a， 我到hit當陣 才發覺vedang閣繼續按呢落去。 所以我diorh開始規劃 逐天上網ｅ時間， 而且減少開di sng GAMEｅ時間， 開始利用網路 去cue資料、 充實家己ｅ知識。 Zit種關係ｅ改變 連我家己 攏感覺足神奇ｅ， 後來我ｅ課業方面 ma diorh愈來愈好a， ma ho我了解， 上網ia是適度diorh好。 網路zit種物件， 是一支兩面刀， 你若是edang好好使用伊， 伊diorh會ga你dau-sann-gang足濟ｅ， 若是迷失di其中 無法渡跳出來， 你diorh會ho伊 吞食失身



`Original Post on Pixnet <http://daiqi007.pixnet.net/blog/post/37746754>`_
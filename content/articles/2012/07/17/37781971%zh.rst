網路gah我  歐峻育
#######################

:date: 2012-07-17T18:01+08:00
:tags: 
:category: 台語浮世繪
:summary: 


:: 

  網路gah我  歐峻育

  咱活di 網路盛行世代， 伊已經成做咱身邊ｅ 好助手， 咱 edang用伊 搜尋資訊、 查詢新ｅ 、 cue有趣味ｅ 消息， ma edang 開拓眼界， 現在ｅ少年人ma 足愛用電腦gah網路 來溝通聊天， 像MSN gah Facebook 攏是現在ziah 流行ｅ 工具。

  「網路」是zit個世界ve dang欠缺ｅ 工具， 真正是「秀才免出門， 可知天下代誌」， 家己di 厝內， diorh edang 知影世界 現在 發生什麼？ 我輸入網址diorh edang連結到真濟資訊， 比如講 台灣八八水災、 真濟比賽ｅ消息 gah 各種民生、 小人物ｅ故事， 網路zit個通訊工具ho咱ｅ 生活更加快速、 更加普及、 閣方便。

  Mgorh， 現在有真濟人攏「宅」di厝內， 每一工 沉迷di網路裡面， 閣 卡嚴重ｅ是 攏已經二、三十歲a， 閣 di靠老爸老母食穿、 m出去找工作， 按呢會 ho老爸老母真操煩。

  「網路」edang是真便利， 幫助咱解決 一寡想veh知ｅ代誌， m gorh ma可能會造成負面ｅ影響， 所以每一個人需要適當ｅ使用網路， 伊e dang帶ho咱上大ｅ方便。




`Original Post on Pixnet <http://daiqi007.pixnet.net/blog/post/37781971>`_
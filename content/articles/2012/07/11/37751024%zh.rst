網路gah我   黃建和
########################

:date: 2012-07-11T11:37+08:00
:tags: 
:category: 台語浮世繪
:summary: 


:: 

  網路gah我   黃建和

  網路對我來講已經是vesai無ｅ 物件a， 我逐工差不多有2~3小時 攏leh用電腦， 我有當時會 用網路來查資料， 一寡上課報告 需要ｅ資料、 我家己想　veh　知影ｅ物件， 上主要ｅ ，我會透過網路 來看新聞， 因為宿舍內無電視，只有一樓ｅ交誼廳有， m gorh我攏感覺落去樓腳看 足麻煩ｅ ，所以我攏是看網路新聞 來加減知影一寡 最近發生ｅ代誌， 網路esai講 是我主要取得資訊ｅ管道。

  我常用ｅ網路是“FACEBOOK”， 我diann  diann 透過facebook 來 gah我ｅ 朋友 開講， 知影一寡 伊ｅ近況， edang順便ga 伊關心一下， 或者是 有du著什麼問題， 阮ma  diann  diann 互相ga家己ｅ想法 提供 ho對方， 看esai加減幫伊解決問題無， 網路ｅ “facebook”ma 是我gah朋友聯絡感情ｅ重要途徑。

  另外 我用電腦ma diann  diann 上“youtube”去看一寡笑詼影片， 一寡別人平常時 錄起來好看好笑ｅ影片， zitma阮du好leh準備帶營隊 veh表演ｅ舞蹈，所以阮ma diann  diann 透過 "youtube"頂面ｅ影片 來學舞蹈。 有當時我ma  e 放一寡阮表演ｅ影片去 youtube頂 ho 別人欣賞， 像頂擺阮系上e音樂表演ma有錄起來放di  youtube頂ho人看， 算是gah別人一種交流。

  網路對我來講 真正足重要ｅ， 我無法度想像 無網路ｅ世界， 無網路ｅ世界 親像家己ho人封閉起來， 無法度取著足濟資源， 只可知影家己四周圍 發生ｅ代誌， 想起來 實在真恐怖。



`Original Post on Pixnet <http://daiqi007.pixnet.net/blog/post/37751024>`_
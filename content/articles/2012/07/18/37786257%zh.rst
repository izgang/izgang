網路gah我         葉名瑋
##############################

:date: 2012-07-18T16:59+08:00
:tags: 
:category: 台語浮世繪
:summary: 


:: 

  網路gah我         葉名瑋

  我感覺網路對我來講， 是真矛盾ｅ工具，  因為網路對我真重要， mgorh無伊 ma 無要緊。 網路對我重要ｅ所在有四點：

  第一是：網路ho我cue資料真方便， 比如講，當我上課 聽無老師講ｅ內容、原理時， 我攏會用電腦， di網路上， 查我m知ｅ原理、公式gah內容， ho我讀冊更加有效率。

  第二是：網路ho我聽英語更加方便， 親像我ｅdang di網路 看英語影片， 練習聽英語。 我ma 可去網路開放課程hia， 看英語國家ｅ大學， 伊上課ｅ內容，所以網路ho我學英語ｅ方法更加濟。

  第三是：網路ho我知影 久無見面ｅ朋友， 伊新近ｅ狀況。 我ｅdang用FB、Yahoo即時ham我ｅ朋 友講話， 真緊diorh會知影伊 最近過了如何， 無免閣愛ka手機仔 ia是親自去找伊， 所以網路減少我ham朋友ｅ距離。

  第四是：網路ho我對著時代ｅ腳步。 我之前， 攏真少用網路， 我攏m知影世界是發生什麼a， 是一個庄腳qin-a。

  我之所以會講 我無伊 ma無要緊ｅ原因是， 因為我感覺使用網路 愛有正確ｅ態度， 卡ve逐工用真濟時間 di網路、 電腦 上， 浪費時間。 網路是veh幫助咱ｅ生活更加方便， m是ho網路控制diau leh， 所以我攏是真正有需要用網路、學習英文等ｅ時陣， 卡會開電腦、 用網路， 無我攏ve將時間kai di這，所以我卡講， 網路對我來講， 有也好、無也好。



`Original Post on Pixnet <http://daiqi007.pixnet.net/blog/post/37786257>`_
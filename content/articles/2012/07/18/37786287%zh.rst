網路 gah 我  劉得懿
#########################

:date: 2012-07-18T17:07+08:00
:tags: 
:category: 台語浮世繪
:summary: 


:: 

  網路 gah 我  劉得懿

  網路 已經成為 咱現代人生活ｅ一部份， 對我來講， 平時無論是作報告a是寫作業， 網路攏是真有路用ｅ利器， 需要什麼資料， 找一下diorh有。 Veh聯絡朋友 ma是di網路內call一下diorh有。 愛知影今仔發生什麼新聞 但是m愛出門， 上網diorh會使看。 M知影dor位veh按怎去， 網路內有各樣地圖edang ho人參考。 網路ｅ發明真正是改變咱ｅ生活真濟。

  我想，網路上重要ｅ影響 之一 是ho大家ｅ生活圈變大， 像ziah濟年來真濟社群網站出現， facebook、 撲浪、 推特、......攏是真受著歡迎ｅ網站，真濟人di頂guan聯絡代誌、 交朋友、 關心別人ｅ近況、 看趣味ｅ文章、......。

  古早人講ｅ「秀才免出門， diorh知天下代誌。」 莫怪有人認為現代人是生活在「資訊爆炸ｅ時代」中。

  我阿母ma是網路ｅ愛用者， 伊定定di網路上買物件， 因為真正方便好用，m免出門diorhｅsai買著 家己愛ｅ商品， 而且伊猶有送貨到厝ｅ服務， di厝等diorh好， 服務周全， 真會hiang做生理。 莫怪網路商店ham社群網站仝款受著歡迎。

  網路真緊會ho咱ｅ生活變做非常方便快速。 尤其現在ｅ手機仔 非常進步，使大家時時刻刻攏di上網。 我看過一篇科技文章講， 未來手機仔會變成咱身軀ｅ一部份， 雖然hit個手套看起來真pann， 但是想著大家愈來愈離ve開對網路ｅ依賴， 內心猶原m知影這是好事a是歹代誌。 Mgorh， 我猶原認為完全網路化ｅ時代 是 vedang避免ｅ來到。



`Original Post on Pixnet <http://daiqi007.pixnet.net/blog/post/37786287>`_
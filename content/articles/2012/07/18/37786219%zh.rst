網路gah 我  李冠藝
########################

:date: 2012-07-18T16:50+08:00
:tags: 
:category: 台語浮世繪
:summary: 


:: 

  網路gah 我  李冠藝

  網路zit ma是上gai方便ma是上gai有效率ｅ工具， 每一人攏開真做時間di leh頂guan， m管是上班 也是pah電動， 親像我每一工diorh開了差不多六點鐘 deh使用網路。

  網路ｅ功能是愈來愈zue啊， 會記細漢時， 第一擺提著電腦，diorh先去申請hit當時上流行ｅ e-mail，再來diorh是去download hit時陣上好 sngｅ線上遊戲， 接近到初中ｅ時， ziah會曉用電腦來找資料寫功課，到zit ma， 網路也edang買物件， 直接用滑鼠點一下 veh買ｅ物件， m免親像以前愛去店內ziah esai買， 而且選擇比以前是加真濟，閣有，zitma m管是 facebook 、 twitter也是plurk，攏ho現代人ｅ開講時間變濟， ｅsai一頭寫作業 一頭開講， maｅsai 用facebook 開一個社團 ho大家做伙討論， 以上 是 我感覺網路ho我ｅ好處。

  Mgorh網路ma有真濟歹處， 過頭方便ｅ網路  ho人變gah足貧惰，比如講查資料ｅ時， 定定攏直接全部copy and paste， 變gah足貧惰思考， 閣有， 定定用打字gah人開講， ho一寡人顛倒m知如何gah人面對面相處， 變成大家所講ｅ”宅男(女)”。

  總歸一句， 網路ho咱真濟好處 也伴著真濟歹處， 希望大家ｅdang善用伊ho咱ｅ好處， 而且避開伊有可能造成ｅ破害。




`Original Post on Pixnet <http://daiqi007.pixnet.net/blog/post/37786219>`_
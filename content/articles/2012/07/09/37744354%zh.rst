網路 gah 我   陳琬蓉
##########################

:date: 2012-07-09T22:15+08:00
:tags: 
:category: 台語浮世繪
:summary: 


:: 


  網路 gah 我   陳琬蓉


  網路是我zit ma 逐工攏會使用e 物件， 伊ho我ｅ生活 閣卡方便， 我e sai使用網路 知影天下事， m管是新聞 抑是學術， 攏e dang ui網路得著， m gorh 愛注意e是， 網路上ｅ消息 gah 知識 有時陣 會有錯誤， ve用攏總相信。

  另外， 網路ｅ發明 帶來 ve少商機， 阮di厝內用手指頭仔 點一下 diorh買會著 真濟物件， 因為網路ho商家ｅ產品 e dit上傳ho所有人看著， 其實m ganna 是商品， 真濟音樂、 藝術、 文化 甚至是搞怪e創作ma e sai 經過網路ho 大家知影， 像我有時陣diorh 會看網路拍賣， 裡底攏有ve少品質ve vai 又gorh 俗 e產品， 我ma 會瀏看一寡商家e社群網站， 知影 上新近e藝文活動， 網路上 多元ｅ事物 豐富了 我e生活。

  上重要ｅ是， 有網路了後， 眾多社群網站 na 雨後春筍hit款 bu出來，lu來lu濟人 di使用facebook gah撲浪， 我身軀邊e 親人好朋友 攏有leh用。 有人講， 社群網站ho人表面上 有di關心對方， 其實真疏遠， 我認為 無常來往e朋友 確實是按呢， m gorh 阮e sai用zit款方式 去加一寡熟識yin，而且原來diorh 真好e朋友， ma e dang 真緊知影 yin最近發生e代誌。 像我diorh定定注意 我 veh關心ｅ人ｅ近況， 有時陣ma會di我麻吉朋友 e塗鴉牆上 抑是阮e社團裡底鬧， 雖然講是鬧， 但這ma是 阮分享生活e一部分，阮樂在其中。 另外， facebook閣有一個真趣味ｅ所在， diorh是看得著真濟人分享 各種無仝ｅ連結， 有e 真笑詼， 像最近流行e「淡定紅茶」， 有e 是針對新聞作e評論，有e是真有創意、 ho人思考e圖 抑是相片， ma有e是ho人驚艷e表演影片。 我今仔日diorh發現 我朋友貼e一首足好聽e清華情歌gah坐di清華看星星e電子琴版本， 竟然是 我系上e 一位同學表演e， 實在足du 好。

  總講一句， 網路e使用 充滿著我e生活， 莫怪zit ma 買手機攏希望伊有網路e tang食gah飽， m gorh我希望大家 mai顛倒聚di作伙時， 閣不時di leh用facebook， he diorh 真害啊， 咱抑是愛di真實ｅ世界中gah人相處ziah好。



`Original Post on Pixnet <http://daiqi007.pixnet.net/blog/post/37744354>`_
網路gha我   陳約任
########################

:date: 2012-07-09T21:56+08:00
:tags: 
:category: 台語浮世繪
:summary: 


:: 

  網路gha我   陳約任


  網路， di現在ｅ大學生ｅ生活中 已經未可無呀， 每一工dng去宿舍， 大家ｅ第一個動作 就是打開電腦， 閣來diorh是上網。

  對我來講， 每一工攏愛看ｅ 就是現在上流行ｅ Facebook gah NBA囉！

  Facebook是一個網站， di-hia我可以gah 我ｅ好朋友開講、 聯絡情感 閣有分享情緒。 讀到大學lo， 足濟以前ｅ好朋友 攏di 無仝ｅ所在 讀冊， di距離ziah遠ｅ情形下 阮也足難互相見面連絡， 所以， Facebook已經變我gah好朋友聯絡ｅ管道lo！ Facebook ｅ 速度緊、 使用簡單， 用ｅ人 也足濟， 對阮來講， 是非常好用ｅ方法 來聯絡彼此。 而且， 伊是m免錢ｅ！ 閣有， Facebook傳送訊息ｅ速度足緊， 足濟ｅ資訊 可以透過伊來知影， 實在足方便！

  NBA是美國職籃ｅ簡稱， 也是我上愛ｅ興趣-- 看球賽。 我自細漢甲意運動， 尤其是籃球， 除了家己打以外 也愛看別人打！ 美國職籃 是 大家公認上厲害ｅ籃球天堂， 所以 我開始看yinｅ比賽。 無看無關係， 一看不得了！ 歸個擋vediau， 每一工攏愛看， 無看無爽快！ 根本中毒！ 大學住學校， 無像di厝有電視， 所以 攏愛用網路 來看， 不管是新聞 抑是比賽video， 透過網路 攏找會著！

  網路對我來講 實在太重要， 每一工攏需要用著， na無伊， 足濟代誌 我攏m知， 我也無法度看我上愛ｅ比賽， 生活會變gha無聊， 實在無法度想像 無網路ｅ一刻呀！




`Original Post on Pixnet <http://daiqi007.pixnet.net/blog/post/37744276>`_
網路gah我 蕭宇喬
######################

:date: 2012-07-15T12:13+08:00
:tags: 
:category: 台語浮世繪
:summary: 


:: 


  網路gah我 蕭宇喬


  Di zit個資訊發達又閣便利ｅ時代， 電腦已經是咱生活中一個重要ｅ角色， 尤其是ho電腦方便ｅ網路， 伊不只edang幫助咱 完成足濟工作， 閣 edang找資料、 sng GAME、聯絡別人……， ma因為按呢， 愈來愈濟人 依賴網路，ga伊當作生活e全部， zitma ziah有hiah nih濟ｅ「宅男」gah「宅女」。 這是一個無正常ｅ現象， 因為按呢 會ho人沉迷di網路ｅ世界、 減少出門活動ｅ機會、飲食走精gah歇睏ｅ時間 變短， 久了之後， yin diorh會忘記 愛安怎gah人講話、 逗陣， 慢慢a遠離社會， 若是siunn濟人按呢， 國家恐驚會去 了了 a。

  當然， 這是上嚴重ｅ情形， mgorh大部分ｅ人iau閣會適當ｅ 使用電腦gah網路， 那我le? 我是一個大學生， 電腦gah網路免講是我 每一工 需要用到ｅ，我提電腦 來寫作業、 用facebook  gah 看影片， 時間算是真長， 但是我ve pah GAME， 所以veh有siunn過沉迷ｅ情形。 我感覺 網路 確實是一個 真吸引人ｅ物件， 有時陣我ma會遊蕩di網路上 ve記時間， 回神來時 才感覺到已經浪費足濟時間a， 但是若是好好a使用網路來 找資料、 做報告、 看新聞， 真正是vedang欠e助理。 總歸一句， 人gah網路ｅ關係 足親密， 但是咱ia是愛小心使用， 若無 zitma利用網路犯罪、欺騙e代誌 愈來愈濟， 無斟酌diorh會人財兩失。 我是一個du-deh學習veh安怎適當 gah網路逗陣ｅ學生， mai ho伊侵占我ｅ時間，又閣伊hia 得著我愛ｅ。



`Original Post on Pixnet <http://daiqi007.pixnet.net/blog/post/37769470>`_
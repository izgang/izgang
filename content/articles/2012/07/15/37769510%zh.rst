網路gah我  郭明薰
#######################

:date: 2012-07-15T12:21+08:00
:tags: 
:category: 台語浮世繪
:summary: 


:: 


  網路gah我 郭明薰



  網路已經是 一項方便ｅ物件，以早veh找資料 需要走去讀冊館，zitma只要滑鼠點一下，diorh有 ziann濟資料走出來a；平時想veh聽歌ｅ時陣， di網路找一下diorh edang聽著ziann濟好聽ｅ歌a；想veh知影 今仔日有什麼新聞、 明a仔天氣按怎，只要連上網路diorh啥麼攏知影。 有代誌veh通知朋友、小組討論作業，只要上MSN找一下diorh會連線成功， 網路真正是ho阮ｅ生活帶來ziann濟方便。 身為資工系ｅ學生，網路gah阮黏gah分ve開， 阮有ziann濟作業攏是di網路完成， 若無網路， 生活m知影會變成啥款。

  我每zit工攏會上FB gah Plurk，只要一工無去diorh會感覺gi guai gi guai， 足驚有什麼趣味ｅ代誌無看著。 每一擺轉來寢室 作ｅ第一項代誌diorh是pah開電腦， 連上網路， 看今a有什麼代誌發生，我zitma ｅ生活真正是離ve開網路。

  雖然網路帶來ziann濟方便， mgorh ma帶來一寡歹ｅ影響， ziann濟人一工攏deh sng線上GAME， 每一工攏是 面對冰冷ｅ電腦，失去人gah人之間 真正ｅ互動， 歸工攏沈di線上電動。像我ｅ室友仝款，伊ｅ課業已經爛gah 足爛a，iIah是歸工deh pah線上電動，網路遊戲真正是害人傷重， 雖然網路有好ma有歹， diorh愛看你按怎使用伊， 希望大家攏edang正確使用。



`Original Post on Pixnet <http://daiqi007.pixnet.net/blog/post/37769510>`_
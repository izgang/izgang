網路gah我 洪筱慈
######################

:date: 2012-07-16T11:07+08:00
:tags: 
:category: 台語浮世繪
:summary: 


:: 

  網路gah我 洪筱慈

  上大學了後， 逐工 ｅ 生活 攏離ve開網路， 除了 讀冊、 做報告ｅ 時陣， 愛用網路 cue 資料， 朋友ma攏會 用 Facebook抑是MSN 來開講， 若是工無用網路， diorh 感覺 強大ｅ 脫節。

  但是， 愈來愈發現， 網路e dang 幫助咱真濟 ， ma 有可能害咱tiam-tiam。有時陣 一直看Facebook， ga 時間白白浪費掉， 歸暝攏無作什麼 有意義ｅ代誌。 而且， 我ma發現自從用網路查資料、 gah朋友開講了後， 我diorh卡無法度專心 ga 一本冊看ho了， ma定定 因為網路ｅ方便， diorh 放棄用冊來找資料。 除了這以外， ma會因為用facebook， suah 失去ham朋友面對面 講話ｅ機會。

  我感覺這真可惜， 因為讀冊是一件真趣味ｅ 代誌。 網路雖然真方便， 但是無應該ho 伊 霸佔siunn濟時間， 有真濟ｅ代誌 dui 讀冊來知影會比直接ui網路找著閣卡趣味。 而且， 人是一類群居ｅ動物， 應該愛多多互動， m是透過網路來講話。




`Original Post on Pixnet <http://daiqi007.pixnet.net/blog/post/37774422>`_
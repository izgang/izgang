網路gah我 化工 陳敬薇
#############################

:date: 2012-05-14T09:03+08:00
:tags: 
:category: 台語浮世繪
:summary: 


:: 

  網路gah我

  化工 陳敬薇

  網路dui我細漢ｅ時陣開始發展，以前無啥人會曉用，到zim ma 已經變gah足普遍ｅ,甚至連三歲ｅ細漢qin仔ma會曉用。

  對我來講，我感覺網路足方便ｅ，功課ve曉寫ｅ時陣，上網找一leh ，真緊就edang找著 答案， mgorh網路頂guan寫ｅ無一定是對ｅ， 若是想veh聽歌、 看影片， 用網路找 非常方便 而且有 足濟通選擇。 網路ｅ發明為咱ｅ生活帶來方便gah趣味，只要打開電腦、連上網路，diorh ｅ dang看電影、 買衫、買火車票， 免出門diorh知影世間大大小小ｅ代誌， zit樣ｅ方便 大大改變了現代人ｅ生活。

  卡早細漢ｅ時陣，我真甲意sng網路遊戲，看電腦內底小sen尪仔di hia 走來走去，逐工練功，hit陣定gah哥哥搶leh sng 電腦，後來漸漸感覺zit種遊戲無趣味a，換開始di網路頂guan看小說，zim ma有真濟小說家會ga 家己ｅ小說kng di 網路頂guan，先刺探讀者口味ziah出冊。最近開始流行Facebook，現在逐工dng到宿舍第一件代誌diorh是打電腦、 連上網路、 開Facebook看有新消息無，連veh討論分組作業攏用Facebook。

  Di zit個網路十分發達ｅ時代， edang講有足濟重要ｅ訊息攏透過網路傳達，我會使講若一工無上網diorh會感覺gui身軀攏無爽快、足qai扭ｅ，做代誌diorh縛腳縛手施展ve開，網路已經變作我生活中vedang缺少ｅ部份囉。



`Original Post on Pixnet <http://daiqi007.pixnet.net/blog/post/37447640>`_
斷頭谷(無頭騎士)Sleepy Hollow  王睿農
###############################################

:date: 2012-09-17T10:03+08:00
:tags: 
:category: 台語世界經典小說
:summary: 


:: 

  斷頭谷(無頭騎士)Sleepy Hollow  故事簡介



  王睿農



  《斷頭谷(無頭騎士)》(Sleepy Hollow) zit個故事 是di 19世紀 由美國真有名ｅ作家Washington Irving所寫ｅ， 這是一個充滿神秘氣氛ｅ故事。

  Zit個故事ｅ開始， 有一個驕傲ｅ老師Ichabod Crane ui外地到Tarry Town zit個田莊教冊， 伊gah當地一個粗勇ｅ少年人Abraham Van Brunt(Brom Bones) 同時甲意著好額人ｅ查某囝-- Katrina Van Tassel。

  Yin兩個人ｅ競爭mvat停過， di一擺全莊ｅ活動結束了後 ｅ暗暝， Ichabod Crane veh轉去厝裡ｅ路途中， di樹林內ho一個騎士逐， zit個騎士竟然無頭殼，Ichabod非常驚惶， 想veh了解發生什麼代誌， ho伊閣卡vedang相信ｅ是，住di zit個田莊ｅ人 差不多攏知影有一個無頭騎士。

  原來無頭騎士造成逐家ｅ噩夢已經有真久ｅ時間lo， 逐家攏leh講， 這是一個di美國獨立戰爭中， 失去家己頭殼ｅ騎士， 伊定定di暗暝出現， 為著veh cue家己ｅ頭， 所有ｅ人攏真驚去du著無頭騎士， 真濟人攏有家己ｅ恐怖經驗。

  逐家攏leh講， Ichabod di一擺gah無頭騎士決鬥後dor消失a， 有人講 伊ia閣活di zit個世間一個遙遠ｅ所在， 事實到底是安怎並無人知影。




`Original Post on Pixnet <http://daiqi007.pixnet.net/blog/post/38108477>`_
李伯大夢台譯 故事簡介 王睿農
#########################################

:date: 2012-09-11T11:52+08:00
:tags: 
:category: 台譯系列
:summary: 


:: 

  李伯大夢台譯 故事簡介

  王睿農



  《李伯大夢》(Rip van Winkle)是美國作家Washington Irving所寫ｅ，故事是一場夢境，非常特別。

  故事ｅ主角Rip 是一個古意ｅ做穡人，伊對厝邊真熱心，ga別人鬥腳手攏ve喊累，mgorh做厝裡ｅ代誌 真慢皮，伊ｅ囝仔gah伊仝款 攏爛性爛性，Ripｅ牽手 是一個性地真歹ｅ恰查某，定定ga Rip大小聲。

  有一擺，yin尪仔某冤家，伊無意無意行去樹林，du著一個生作怪怪ｅ老伙仔，伊請Rip飲酒，cua伊去gah一陣mvat看過ｅ人 作伙cit-tor。Di yin無注意ｅ時陣，Rip加飲幾杯 dor酒醉睏去lo。

  無疑誤，一睏落去m知天地，Rip醒來ｅ時陣，20年過去lo，伊轉去厝裡，hit個破格ｅ某已經過身a，伊ｅ老狗ma 認ve出Rip a，厝邊頭尾本來m相信伊講ｅ話，路尾，gah伊仝沿ｅ人 證實伊真正是失蹤20年ｅRip。

  庄子內 真濟心情鬱卒ｅ查甫人，ma希望edang gah Rip仝款，一醉解消所有ｅ煩惱。




`Original Post on Pixnet <http://daiqi007.pixnet.net/blog/post/38080715>`_
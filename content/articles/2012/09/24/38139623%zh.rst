詐騙電話 GNN編寫
######################

:date: 2012-09-24T08:00+08:00
:tags: 
:category: 台語浮世繪
:summary: 


:: 

  詐騙電話 GNN編寫

  Liang～liang～liang


  騙子： 喂！ 某某人 有di 無？

  查某人：我是。


  騙子： 我zia是 中華郵局 台北總局 ， 二十分鐘前 你ｅ郵局帳號 ho人di台中偷用， 傳報來zia，為著 你ｅ權益， 我bheh 進一步 保護你。

  查某人： a hit個人 按怎偷用？


  騙子： 值班主任 先ga 擋ｅ， hit騙子 驚人 看破 伊ｅ腳手 已經 走a。

  查某人： gam有影？ 你小等leh， 我來去ciau我ｅ 資料來看mai leh， 小等leh， mai 掛電話。


  騙子： 好， 我等你。

  查某人： 失禮ho你等， 我ｅ寄金簿仔， a 無 無去a。


  騙子： 是 你ｅ資料 hong 盜用， 你講你ｅ密碼， 我來ga你 確定一下。

  查某人： 我bhe記得去a， 你小等5分鐘 卡閣ka電話來。


  騙子： 好啊。


  ＊＊＊


  查某人： 我ｅ郵局資料 ho人盜用， 台北郵局 ka電話 來ga我 通知， 顯示電話 是 台北總局ｅ， 網路ma有 zit個電話、 有名有姓。

  查甫人： 今仔日 是 拜六 kai有人deh 上班？ 有問題。

  查某人： 伊講gah 一支柄， 等ｅ 伊會閣ka過來， 你去聽。


  Liang～～liang


  查甫人： 喂～喂～   (一陣無聲)， 掛斷a。


  查某人： 原來是 詐騙電話！ 講gah 一套。

  查甫人： 你ga 想ma知， 今仔日 無上班， 公家啥人 會ka電話ho你 啊？


  查某人： 伊講 是 緊急ｅ代誌， yin 加班！

  查甫人： 對方 準備好a， 利用你 著驚ｅ心態， 刁工 ga你騙gah 憨憨seh， yin 去 改裝電話、 yin 隨機 去卡電話， 一百遍 若有一個人 hong引入局， 按呢yin dor 有夠diorh a。


  查某人： (氣gah 講bhe 出話 ga 手中ｅ資料 擲去土腳)

  查甫人： mai閣 第二次 受傷害， ho騙去dor tai4-gor3了a， 情緒mai 受hiah 大ｅ影響。

  查某人： 我di厝裡好好 dor閣 愛受無端ｅ氣。Wu～wu～(氣gah哮出來。)

  查甫人： 有人利用 貪心， 用 中獎ｅ引誘、 錢財了失 來釣人， 有人上勾， 雖然攏是 無緣故ｅ苦主， 咱也是 愛小心。


  ＊＊＊ 隔工＊＊＊


  查某人： 喂， 我du-ziah 接著一通 詐騙電話， 騙子用 郵局ｅ名義， 講一堆。

  反欺詐機關： 太太， 多謝 你來通報， 阮兜ｅ人 ma有接著 zit款電話， zit時陣 你愛冷靜。

  查某人： 編劇 真厲害。

  反欺詐機關： ma是愛冷靜， 隨時攏歡迎 lin 來通知， 阮會盡力 來幫助lin。




`Original Post on Pixnet <http://daiqi007.pixnet.net/blog/post/38139623>`_
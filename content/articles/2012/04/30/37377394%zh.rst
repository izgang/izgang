對媽媽ｅ思念		 廖元圳
##############################

:date: 2012-04-30T21:10+08:00
:tags: 
:category: 台語浮世繪
:summary: 


:: 

  對媽媽ｅ思念						工工  廖元圳


  親愛ｅ媽媽， m知最近 你過了好vor? 我心內一直deh想: 厝內溪底ｅ西瓜lin veh 安怎van? 因為 細漢ｅ時陣 讀冊還未ziah無閒， 而且我gorh是查甫qin-a edang gah lin dau sa工， 你ｅ身軀diann diann zia痛hia痛 ho我足煩惱，媽媽辛苦你啊!

  我di外口 過了真好 請你 m通煩惱， 我大漢啊 ehiau照顧 我家己。 我知影你了解我ｅ個性， 但是你m免驚 我ve ga錢省di leh食ｅ方面。

  我di學校 感覺我 過了真好命， 坐di椅子頂上課，有當時gorh有冷氣通吹， m免di 外口 曝日頭， 有當時 我diorh會反省 我家己， 反省 我有認真讀冊無， 才ve來辜負lin ｅ期望。

  最近天氣變卦kah 濟， 你 gah爸爸diorh愛好好照顧家己， 哪是有什麼心事edang ka電話ho我，我攏會聽你講。

  媽媽我愛你， 母親節快樂

  Love~囝兒元圳



`Original Post on Pixnet <http://daiqi007.pixnet.net/blog/post/37377394>`_
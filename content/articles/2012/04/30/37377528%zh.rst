媽媽e手 工工 陳芷綾
###########################

:date: 2012-04-30T21:33+08:00
:tags: 
:category: 台語浮世繪
:summary: 


:: 

  媽媽e手 工工 陳芷綾



  自我有記智以來，一直有一雙手deh照顧我、安慰我、ga我養ho大。 細漢e時陣， 只要出去， 媽媽diorh 會用伊e雙手ga我牽diau-diau； 發燒e時陣， 媽媽攏會 ga我抱di胸腹中， ho我感覺足安心e。


  Zit ma我已經大漢a， 足久無牽著媽媽e手。 有zit bai我看著媽媽e手 已經變得足粗bit， 我心內足m甘， ma足感謝媽媽辛苦ga阮養大。 Zit ma因為大漢會歹勢e關係， 我足少ga媽媽sai nai a si講一寡貼心e話。 但是，di我e心中， 做媽媽e qin-a 是全世界上幸福e代誌。


  所以，di母親節e 時陣，我想bheh 大聲ga媽媽講：媽媽，我愛你！



`Original Post on Pixnet <http://daiqi007.pixnet.net/blog/post/37377528>`_